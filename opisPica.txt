Vremenski period odležavanja destilata namenjenih proizvodnji Vinjaka 5 VSOP je minimum 5 godina u hrastovoj buradi. O vremenu provedenom u hrastovoj buradi svedoče vanilinski tonovi stvoreni tokom dugotrajnog starenja. Piće sjajne tamno ćilibarne boje sa crvenkastim odsjajem, veoma kompleksnog mirisa sa prepoznatljivim tonovima vanile, suve šljive, kafe i začina, završavaju se blagim notama meda, karamela i sušenog voća.